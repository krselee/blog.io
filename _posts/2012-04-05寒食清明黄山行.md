---
title: 寒食清明黄山行
category: travels
tag: travel
---

# 寒食清明黄山行

兹游黄山，可谓一波三折，向之意往苏杭，穿梭江南水乡之间，与司马震议，而终定黄山。玩水，陶冶情操，怡我之心；游山，尽释沉闷，快我之意。此游黄山，亦能远离城市，淡去喧嚣。

清明时节，出行之人不可计数，大巴驶入沪杭高速，便开始漫长的堵车之旅。历近八时，跨三省之地，去平原而至丘陵，览浙村亦赏皖镇。

至汤口，已是日落时分，司马震欲摸黑上山，无奈山路已封，又度上山无益，故寻得一酒家住下，待翌日辰时再做定夺。

翌日，众人欲趁早上山，至山口车站，天地上下，唯人茫茫，上山之车，一票难求。又历二时，方上得一车，不多时，便可窥黄山一角，又一时，至后山脚云谷寺，登山之旅自此始也。

初入山，与他山无异，山路为石梯，之侧树木，郁郁葱葱，上山之人，无不摩拳擦掌，欲一跃至山顶。至入胜亭，景色异转，流水潺潺，怪石嶙峋，去云谷寺已八里有余，路人或走或歇。山路多有旁道，虽险然近，下设电缆。我等为求爬山之感，拣而登之，而以油君最甚。

过仙人指路，梦笔生花，经白鹤峰，山色宜人。已行十余里，日挂罥空中，路人长坐不行者，十之四五。余四人略有疲惫，幸与震早有准备，吃食塞满两包，故稍事休息，力又足矣。此时尚早，去光明顶仅四里，正午便至。

光明顶乃黄山三大主峰之一，与炼丹峰相连，莲花、天都二峰相望。此峰不及莲花、天都，眺望四景，并无“一览众山小”之感，且白日高悬，云不能起，亦无身临仙境之意。山顶四周，人头攒动，喧闹甚矣。

余悻悻欲返，未至莲花峰，而人已塞路，久久不得通。闻之，曰：“清明游山之人数万，而多聚此路。”有达官贵人者租滑竿而走旁路，而吾等只得随人海挪步，缓缓而前。后过百步云梯，下莲花峰，亦是如此。
 
又三时有余，方至迎客松，此松年事已久，不得不以外力助之，而观松之人，少有察觉，所叹着，唯阿柏而已。

过迎客松，登山之行已至尾声，吾与油相议，约尽吾二人全力，尽快下山，而阿柏与震在人群后，不得下，只得缓缓而行。约一时，与油于慈光阁相聚，度黄山之行，凡八时有余。

古人云“黄山归来不看岳”，此番游玩，恨无此感。余于三年前游峨眉，记忆犹新，登黄山，自不能与之分离。峨眉之秀，之危，黄山远不能及，此一不如也；余登峨眉，往返两日有余，而黄山仅八时，登山之兴不得尽，此二不如也。峨眉金顶，日出、云海尽览，而黄山不得，此三不如也。登峨眉，游人依稀可数，故山景趋于原态，一路游玩随意，而黄山不得，此四不如也。有此四不如，兴不尽，怀未释，念霞客之言，颇为遗憾。

游山玩水，在乎通天人之语，放浪形骸之外，超脱尘世，恍然惊梦，而非随波逐流，人云亦云，游转人群之中，忧几时得脱。山水之色，人岂能增其二一？兹游黄山，非恨山之不危，路之不遥，景之不丽，时之不宜，实乃不愿置身人海而后语“吾与天地相应”也。

同游者，松江司马震，庐州阿柏，油三人。壬辰龙年四月初五记。